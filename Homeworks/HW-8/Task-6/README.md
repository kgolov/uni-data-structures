# Задача 6. Bonus: BDZ

Дойде време за празници и всички започнаха да си тръгват от София чрез любимото БДЖ. За да са по-ефективни, БДЖ решили да направят всички влакове да са еднопосочни и да няма циклични линии - така ще могат влаковете да са съсредоточени върху изкарването на хората от София. Градовете, които имат спирки, са N на брой и са номерирани с числата от 1 до N, а БДЖ има M на брой линии между тях. В един такъв момент човек си задава логичния въпрос - "По колко начина мога да стигна от град A до град B?" Напишете програма, която по дадени начален и краен град, намира броят на възможните пътища, започвайки от началния и завършвайки в крайния град.

**Input Format**

На първия ред на входа се въвеждат **N** и **M** - броят градове и броят линии. Следват **M** реда с по две числа - еднопосочна линия на БДЖ между два града. На последния ред има две числа - началния и крайния град.

**Constraints**

1 ≤ N ≤ 100 000

1 ≤ M ≤ 200 000

1 ≤ start, end ≤ N

Гарантирано е, че няма цикъл.

**Output Format**

Изведете едно число - броят различни пътища от началния до крайния град. Тъй като това число може да е прекалено голямо, изведете остатъка му по модул 1000000007.

**Sample Input 0**
```
4 6
2 1
4 3
1 3
4 1
2 3
2 4
2 3
```

**Sample Output 0**
```
4
```

**Explanation 0**

Различните пътища от 2 до 3 са:

2->3

2->4->3

2->4->1->3

2->1->3
