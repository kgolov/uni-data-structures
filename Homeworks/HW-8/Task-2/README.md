# Задача 2. Коледни играчки

[Тествайте тук](https://www.hackerrank.com/contests/practice-8-sda/challenges/christmas-decoration)

Украсявайки коледната си елха, Иванчо се натъкна на интересен проблем. Той има N на брой коледни играчки, номерирани с числата от 1 до N. Преди да ги сложи на елхата, Иванчо иска да оцвети всяка от тях в някакъв цвят. Тъй като е малко капризен, той има M изисквания за двойки играчки, които трябва да бъдат едноцветни. Напишете програма, която намира най-големия брой цветове, които Иванчо може да използва за оцветяването на играчките.

**Input Format**

На първия ред на стандартния вход са зададени числата N и M. Следват M реда, на всеки от които са записани по две числа – номерата на две играчки, които трябва да бъдат едноцветни. Между дадените двойки играчки може да има повтарящи се.

**Constraints**

1 ≤ N ≤ 10^9

1 ≤ M ≤ 10^5

**Output Format**

Изведете едно число - най-големия брой цветове, които Иванчо може да използва за боядисване на играчките.

**Sample Input 0**
```
10 5
1 2
1 3
2 3
1 4
2 1
```

**Sample Output 0**
```
7
```
